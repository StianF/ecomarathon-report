Siden vi har jobbet med to ulike oppgaver, har gruppen naturlig nok vært todelt gjennom hele prosjektperioden. Torgeir og Hans har jobbet med det tekniske, det vil si på tilhengeren til Shell Eco-marathon, mens Stian, Tore Egil og Erlend har jobbet med software for å få sanntidsinformasjon sendt fra bilen og inn til pit.

\section{Problemer}
På grunn av dette har det ofte vært naturlig for gruppen å dele seg, noe vi ser vi et godt eksempel på i gruppeloggen fra den 09.02.11: \newline

\emph{``Etter møtet delte gruppen seg. Tore Egil, Stian og Erlend jobbet med software-biten. Torgeir
og Hans jobbet med den mekaniske delen av oppgaven.''}\newline

Dette skjedde opptil flere ganger og ofte hadde det rent praktiske årsaker, som for eksempel at Torgeir og Hans skulle jobbe på verkstedet. Men noen ganger delte vi oss også uten at dette var tilfelle. Etter en kort tid begynte vi å merke at dette hadde en del negative innvirkninger på gruppesamarbeidet og gruppens dynamikk. Det var Erlend som først bemerket dette ved et gruppemøte, og resten av gruppen uttrykte da sin enighet rundt dette.
Det første vi merket var at det var vanskelig å holde oversikt over hva resten av gruppens medlemmer jobbet med, det var vanskelig for den ene delen av gruppen å vite om de andre hadde støtt på problemer, om de trengte hjelp til noe, hvordan de gjorde det i forhold til tidsplanen og lignende. Det at vi ikke jobbet sammen gjorde det også verre å få til en god kommunikasjon mellom gruppemedlemmene og det ble vanskeligere å gjøre helt enkle ting som for eksempel å avtale et gruppemøte.

Det ble også vanskelig for gruppen å få et ordentlig eierskap til prosjektet. Et godt eierskap til prosjektet fører med seg en del gode frukter, ikke bare styrker det gruppens samhold, det er også med å sikre kvaliteten på arbeidet. Vi ble mest fokusert på det vi selv jobbet med, og glemte ofte at det var en del av en større gruppe. Gruppeinndelingen påvirket også samholdet mellom gruppemedlemmene, gruppefølelsen uteble, og det var ofte vanskelig å føle at gruppen jobbet sammen mot et felles mål. Dette kommer også frem i Stian sin personlige logg fra 02.02.11:\newline

\emph{``Etter gruppemøtet på starten av dagen delte gruppen seg. Jeg synes dette er litt dumt siden det også er gøy å følge med på utviklingen til planleggingen av tilhengeren. Skulle ønske vi hadde jobbet litt tettere sammen. ’’}

\section{Tiltak}
Det var tydelig at det var en misnøye rundt gruppens dynamikk, og Torgeir bestemte at noe måtte gjøres for å bedre situasjonen. For å forstå situasjonen bedre, bestemte vi oss først for å finne en klar definisjon på hva en gruppe faktisk er. Ved hjelp litteratursøk og oppslagsverk fant vi frem til følgende definisjon som vi mente beskriver en gruppe godt:\\\\
\emph{``We mean by a group a number of persons who communicate with one another often over a span of time, and who are few enough so that each person is able to communicate with all the others, not at secondhand, through other people, but face-to-face.’’} \cite{groundrules}\\\\
Denne definisjonen fastslo hvor viktig det er med god kommunikasjon mellom gruppens medlemmer. Ved at gruppen vår var splittet mistet vi mye av dette, og kommunikasjonen oss imellom ble kraftig svekket. Det var tydelig at det var her problemet lå, noe som ble ytterligere understreket da vi leste om gruppedynamikk i EiT-kompendiet:\\\\
\emph{``Communication is the basis for all human interaction and group functioning, and it is especially important when groups of people are working toward a common goal’’} \cite{groundrules}\\\\
Professor Surinder Kahai ved Binghamton University i New York uttalte i 2007 også følgende:\\\\
\emph{``I have found that when team members think of the project as “their project,” they have a positive attitude towards it and they put in a lot more effort. Their self-esteem is higher and so is their commitment to project’s success. ''} \cite{leading}\newline

Det var tydelig at vi stod ovenfor et komplisert problem, og det var nok mange faktorer som spilte inn, men vi mente at vi her hadde funnet to av de viktigste. For å få til et godt gruppesamarbeid måtte vi sørge for at det var enkelt å kommunisere med hverandre innad i gruppen, og på denne måten ville forhåpentligvis også gruppens samhold på tvers av fagretningene bli sterkere og eierskapet til prosjektet som helhet øke. Dette kommer også frem fra gruppeloggen den 16.02.11:\newline

\emph{``Når gruppen jobber med to forskjellige, nesten uavhengige prosjekter, blir det ikke like lett å få det fulle og hele eierskap til alt. Dette er viktig både for samhold i gruppen, men og kvaliteten på arbeidet. Tore Egil påpekte under en diskusjon i gruppen angående nettopp dette, at hele gruppen burde samles, slik at de som jobber med den mekaniske delen kan få innspill og kommentarer fra de som jobber med software delen, og vise versa.''}\newline

Under ledelse av Torgeir ble gruppen enig om å gjennomføre en del strakstiltak for å prøve å bedre på situasjonen. Disse var basert på teorien vi hadde funnet rundt emnet og ble satt opp av gruppen i fellesskap.

\begin{itemize}
\item Gruppen skulle, så langt det lot seg gjøre, alltid sitte sammen under gruppemøtene på onsdager. 
\item På starten og slutten av hvert gruppemøte skulle alle deltagerne avlegge en statusrapport til resten av gruppen. 
\item Hver delgruppe hadde ansvar om å til enhver tid holde den andre delgruppen orientert om hvordan det gikk med deres del av prosjektet.
\item Gruppemedlemme skulle angasjere seg mer på tvers av fagretningene og inndelingen av undergrupper og komme med innspill til hverandre. 
\end{itemize}

Før vi innførte de ovenforstående tiltakene bestemte vi oss for å gjennomføre en liten test. Ved å gjennomføre den samme testen senere, kunne vi enkelt vurdere om tiltakene hadde fått noen positive konsekvenser. Dette var en anonym test gruppen laget i fellesskap, og kan sees i vedlegg \ref{chp:tiltak}. Testen baserte seg på at alle gruppemedlemmene svarte ærlig og ikke på noen som helst måte prøvde å manipulere resultatene. 

\section{Drøfting}
Etter en liten tid merket vi at tiltakene våre fikk gode konsekvenser. Vi jobbet bedre sammen og følte også at det var bedre samhold i gruppen. 
Det at vi bestemte oss for å sitte sammen å jobbe så fremt det lot seg gjøre, medførte at det var enklere for gruppens medlemmer å få et overblikk over hvordan det gikk med arbeidet til resten av gruppen. Det var også lettere å komme med innspill og ideer på tvers av fagretningene. 
Den 02.03.11 skrev Hans følgende i sin personlige logg:\newline

\emph{``I dag var det inspirerende å jobbe sammen med resten av gruppen. Jeg merker stor forskjell i min egen og gruppens motivasjon nå i forhold til for bare en uke siden. Gruppen jobber mye bedre sammen og det virker som om alle er interessert i å yte sitt beste''}\newline

Vi gjennomførte også testen på nytt, og fikk da langt bedre resultater. Resultatene fra både Test 1 og Test 2 kan sees i Tabell \ref{Test}. \newline

\begin{table}[h]
\begin{center}
\begin{tabular}{| c | c | c | }
\hline
Spørsmål & Gjennomsnittlig poengsum Test 1 & Gjennomsnittlig poengsum Test 2 \\ \hline
1 & 2.3 & 3.2 \\ \hline
2 & 1.5 & 4.2 \\ \hline
3 & 2.7 & 4.5 \\ \hline
4 & 3.0 & 4.8 \\ \hline
5 & 2.5 & 4.1 \\ \hline
\end{tabular}
\caption{Test for å kartlegge gruppens samspill før og etter tiltak}
\label{Test}
\end{center}
\end{table}

I ettertid er det lett å se at disse tiltakene burde vært gjennomført tidligere, men for at dette skulle vært mulig måtte vi også ha identifisert problemene tidligere i gruppeprosessen. Siden vi tidlig ble klar over at vi kom til å jobbe som en todelt gruppe, burde vi ha lest teori på dette med det samme vi gikk igang med prosjektet, og på denne måten ville vi vært bedre forberedt på de utfordringer vi kom til å møte, og også vært istand til å gjennomføre tiltakene før problemene oppstod. Det er vanskelig å si hva resultatet av å gjennomføre disse tiltakene på et tidligere stadium ville vært. Det ville nok ikke nødvendigvis ført til mer effektiv jobbing i starten av prosjektet, men det ville nok definitivt ført til bedre inspirasjon og mer motivasjon hos gruppemedlemmene utover i prosjektperioden. 