\section{ Hans}
Jeg hadde ikke hørt så veldig mye om EiT før jeg begynte med faget, men av det jeg hadde hørt var det meste stort sett negativt. På grunn av dette hadde jeg ingen store forventninger til faget generelt. \newline
Forventningene jeg hadde til resten av gruppen var bedre enn de jeg hadde til faget. På grunn av at man måtte søke spesielt for å komme inn på landsbyen, regnet jeg med at de som hadde søkt der hadde en viss interesse for denne typen arbeid. Selv er jeg av typen som liker å gjøre ting ordentlig og oppnå gode resultater, og jeg regnet med at resten av gruppen skulle være interessert i det samme.\newline
Gjennom mange år på studier har jeg etter hvert fått god erfaring med gruppesamarbeid. Jeg har stort sett gode erfaringer fra dette, og regnet derfor med at dette skulle gå av seg selv og ikke bli noe problem.\newline 
Årsaken til at jeg søkte meg inn på byggelandsbyen var at jeg hadde lyst til å få litt avveksling fra den vanlige skolehverdagen, og få gjøre litt mer praktisk arbeid. Jeg har ikke så veldig mye erfaring med dette fra før, og så derfor på dette som en mulighet til å forbedre meg på dette feltet. Jeg syntes også det hørtes spennende ut å jobbe med bilen til Shell Eco Marathon og regnet med at jeg ved å velge denne oppgaven kunne få brukt noen av mine fagkunnskaper.

