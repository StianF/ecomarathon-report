\section{Erlend}
Jeg hadde som veldig mange andre hørt en del negativt om EiT i forkant av at jeg skulle ha faget. Selv har jeg stort sett bare hatt gode erfaringer med teamarbeid på prosjekter her på NTNU. Jeg er også en person som stort sett trives i slikt arbeid, noe som gjorde at jeg i utgangspunktet ikke var særlig skeptisk til EiT. 

Slik jeg hadde forstått det, var det som oftest på grunn av en dårlig sammensatt gruppe at folk hadde dårlige erfaring med faget. Dette var en stor del av grunnen til at jeg valgte byggelandsbyen. Siden dette er en landsby hvor du må søke for å bli med, antok jeg at de fleste personene i denne landsbyen ville være interessert og motivert for arbeidet, noe som jeg regnet med ville ha en positiv effekt på samarbeidet innad i gruppen. 