Denne rapporten tar for seg prosessen som ble gjennomført i gruppen Ecomarathon i forbindelse med Eksperter i Team - Byggelandsbyen.

Vi vil her blandt annet se på problemer som gruppen har møtt på, hvordan det er å jobbe i en tverrfaglig gruppe, hvordan oppgavevalg gjorde at vi fikk en splittelse mellom medlemmene i gruppen og selvfølgelig hvordan selve utvikling av gruppen fra en samling med mennesker til en gruppe som samarbeider har vært.

Faglige viktige temaer som brainstorming og ledelse var veldig viktig for gruppen, forskjellige metoder innenfor disse temaene blir derfor drøftet i forhold til hvordan disse innvirket på gruppens samspill.

Gruppen har gjennomgått flere øvelser sammen med fasilitatorene, og noen av øvelsene som vi fant nyttige har vi tatt med oss videre i arbeidet for å bli en enda bedre gruppe.

Til slutt vil vi prøve å gi en konklusjon på hvordan gruppen har utviklet seg. 
