\section*{\centering Oppsummering}
Denne rapporten er delt inn i to deler.\newline
Del en tar for seg den mekaniske delen av prosjektet, å lage en anordning for å transportere Shell Eco marathon-bilen inn i tilhengeren den skal fraktes i. Leseren vil bli introdusert for kravene fra arbeidsgiver, og følge prosessen fra tidlig i konseptstadiet, modellering og styrkeberegning, og til det ferdige produktet er montert og testet i tilhengeren. Det er lagt vekt på å lage et produkt som skal oppfylle brukernes krav på en best mulig måte samtidig som sikkerheten blir ivaretatt. Alle deler av konstruksjonen er styrkeberegnet og testet på en forsvarlig måte. \newline
Del to tar for seg software-delen av prosjektet. Det skal lages et system som gjør det mulig for bilen å sende relevant informasjon inn til pit. Også her er vi leseren få ta del i hele prosessen, fra tidlig i idestadiet til ferdig produkt. I utviklingen av brukergrensesnittet er det i første fase fokusert på å prioritere hvilken informasjon som er mest relevant for brukeren, deretter hvordan denne informasjonen skal presenteres på en hensiktsmessig og god måte.
